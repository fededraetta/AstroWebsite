---
title: Diario
publishDate: 04 Mar 2023
description: Una raccolta dei pensieri che attraversano la mia mente.

---


# 🚧 In costruzione 🏗️

Un raccoglitore ad anelli dei pensieri che mi attraversano.

## <a name="top"></a> Indice

- [Come pesci nella rete](#Comepescinellarete)
- [Doccia fredda](#Docciafredda)
---


# <a name="Comepescinellarete"></a>Come pesci nella rete

Sono a Roma da Luglio 2022, quindi ormai da qualche mese, e, pur vivendo (ora molto più) vicino alla mia compagna, e avendo anche amici che già vivevano a Roma da qualche tempo, abitando in un monolocale è inevitabile passare del tempo da solo. Non che mi dispiaccia o mi pesi, per inciso, anzi trovo terapeutico e a volte perfino necessario lo stare da soli, soprattutto in un mondo frenetico come questo, che ci bombarda costantemente di stimoli.

Naturalmente è tutta questione di equilibrio, ma come sosteneva De Andrè:

> "La solitudine può portare a forme straordinarie di libertà"

e trovo che spendere la giusta quantità di tempo per conto proprio, senza condividerlo con nessun altro che non sia se stesso, sia infinitamente più costruttivo di costringersi a riempire ogni minuto libero della propria vita in conversazioni vuote, con persone che non ci interessano in maniera sincera.

Ciò detto, questo sito nasce dalla necessità, sempre più forte dentro di me,  di fissare in parole scritte tutto ciò che attraversa la mia mente, o almeno i pensieri a mio avviso più significativi, come pesci trattenuti da una rete.
# <a name="Docciafredda"></a>Doccia fredda

[[Top]](#top)

